<?xml version="1.0" encoding="UTF-8"?>

<div class="helptext helptext-level1">
	
		<h1 class="helptext">Algemeen</h1>
		<br/>
   <br/>
		De Geïntegreerde Taalbank (GTB) wordt een flexibel raadpleegbare databank waarin het Nederlands vanaf de vroegste overlevering (vijfde eeuw) tot het heden is opgenomen.Het doel van de GTB is om als onderzoeksinstrument te dienen voor de vele aspecten van de Nederlandse taal (en cultuur) door de eeuwen heen. De GTB zal bestaan uit een woordenboekencomponent, waarin in de komende jaren de belangrijkste wetenschappelijke woordenboeken van het Nederlands (o.a. ONW, VMNW, MNW en WNT) worden opgenomen, een corpuscomponent met teksten uit bovengenoemde periode en een lexiconcomponent met lexica van historisch en hedendaags Nederlands. Deze drie componenten van de GTB zullen zowel afzonderlijk als geïntegreerd bevraagbaar zijn. Ook wordt ernaar gestreefd om data van buiten het INL geïntegreerd met data uit de GTB opvraagbaar te maken.<br/>
   <br/>
		Het <i>Woordenboek der Nederlandsche Taal</i> was de eerste module van de woordenboekencomponent van de GTB. In april 2007 is het <i>Vroegmiddelnederlands Woordenboek</i> beschikbaar gekomen en in mei 2009 is het <i>Oudnederlands Woordenboek</i> toegevoegd. Binnen afzienbare tijd zal ook het <i>Middelnederlandsch Woordenboek</i> volgen.
	
</div>

