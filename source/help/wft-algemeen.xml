<?xml version="1.0" encoding="UTF-8"?>

<div class="helptext helptext-level1">



   <h1 class="helptext">Inleiding WFT online</h1>
   <br/>
   <br/>
Het <i>WFT online</i> is gerealiseerd als samenwerkingsproject van de Fryske Akademy en het
Instituut voor Nederlandse Lexicologie (INL) en vormt de digitale versie van het 25 delen tellende
<i>Wurdboek fan de Fryske taal / Woorenboek der Friese taal</i> (WFT).<br/>
Het verzamelen van de data voor het WFT in een kartotheek begon in 1938. 
Met het redigeren werd een begin gemaakt in 1960 en het eerste deel van het woordenboek verscheen in 1984. 
De handgeschreven en uitgetypte manuscripten zijn daartoe vanaf 1980 in de computer ingevoerd 
waarbij het digitale bestand direct van zetcodes werd voorzien. In 1983 werd het redigeren 
met behulp van de computer uitgeprobeerd en daarna zijn de redacteuren gaandeweg overgegaan 
op het gebruik van de computer zodat van toen af gewerkt is aan een bestand dat meteen geschikt 
was voor grafische verwerking. De digitale versie van het WFT maakte in de loop der jaren meerdere conversies door, 
maar de zetcodes met het apenstaartje @ zijn steeds gebleven. 
De redacteuren maakten voor het invoeren en het zoeken in het bestand gebruik van het programma 
TT/Search en het woordenboek is opgeslagen in een BRS/search-database, echter zonder metadata 
die het mogelijk maken om de databank goed te kunnen doorzoeken.<br/>
   <br/>
Voor het online beschikbaar stellen van het WFT, is een XML-versie van het woordenboek aan de 
Ge√Øntegreerde Taalbank (GTB) gekoppeld. Hiervoor was het nodig de database van het WFT 
in verband met de zoekmogelijkheden op onderdelen aan te passen en te optimaliseren en 
systeemfouten te corrigeren.<br/>
   <br/>
In het voorwoord bij het in 1984 verschenen eerste deel van het WFT liep de toenmalige einredacteur 
K.F. van der Veen eigenlijk al vooruit op het WFT online. Hij schreef: 'Deel 1 en de nog te verschijnen delen 
worden ook opgenomen in de bij de Fryske Akademy te vormen geautomatiseerde lexiconbank.' 
Op de Fryske Akademy wordt nu evenwel gewerkt aan een meer omvattende taaldatabank en daar zal het WFT 
te zijner tijd ook deel van uitmaken.<br/>
   <br/>
Met het WFT online is nu een belangrijk onderzoeksinstrument en een omvangrijke vraagbaak betreffende 
het Fries wereldwijd toegankelijk. Wij spreken onze dank uit aan het INL dat daartoe de mogelijkheid 
heeft geboden.<br/>
   <br/>
Piter Boersma, eindredacteur WFT<br/>
Reinier Salverda, directeur Fryske Akademy<br/>

</div>

