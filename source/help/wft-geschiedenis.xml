<?xml version="1.0" encoding="UTF-8"?>

<div>
      <div class="helptext helptext-level1
           1">
            <h1 class="helptext" id="wft-skiednis">Skiednis fan it Wurdboek fan de Fryske taal</h1>
            <p>
                  <a href="#wft-geschiedenis">Geschiedenis van het Woordenboek der Friese taal: zie hieronder.</a>
            </p>
            <div class="helptext helptext-level2">
                  <h2 class="helptext">Foarwurd</h2>
                  <div class="helptext helptext-level3">
                        <h3 class="helptext">Ynlieding</h3>
                        By it ferskinen fan it foarste diel fan it <i>Wurdboek fan de Fryske taal / Woordenboek der Friese Taal</i>, hjirnei hieltyd oantsjut as WFT, leit it yn ´e reden en jou yn koart bestek de ûntsteansskiednis fan it wurdboek. Dêrby wurdt omtinken jûn oan ´e skiednis
                        foarôfgeande oan it úteinsetten fan it wurdboekprojekt en de skiednis fan it projekt sels. Oanslutend dêrop wurdt de gearstalling fan de beide kartoteken dy´t de redaksje ta har foldwaan hat, beskreaun. Dan komme aard en begrinzging en makrostruktuer fan it WFT en de
                        stavering dy´t dêryn brûkt wurdt op it aljemint. Oan ´e ein wurde de meiwurkers neamd en folgje in mennich slotopmerkings yn ferbân mei brûkers, ferskinen, ynhâld en auteurs fan it WFT.
                  </div>
                  <div class="helptext helptext-level3">
                        <h3 class="helptext">Underweis nei in projekt</h3>
                        Nei it ferskinen fan it <i>Friesch Woordenboek (Lexicon Frisicum)</i>, diel I [1900], II [1903] en III [1911], fan Waling Dykstra yn oparbeidzjen mei oaren, dat de pretinsje hie yn alle gefal de njoggentjinde-ieuske wurdskat fan it Frysk te befetsjen, krigen guon al gau
                        yn ´e rekken dat der lakunes oan te wizen wiene. G.R. Veendorp pleite der yn 1919 <b>[1]</b> wakker foar om it taalmateriaal dat noch net beskreaun wie te sammeljen mei it doel om ta in wiidweidiger wurdboek te kommen. Hy stelde út om in fêste kommisje yn it libben te roppen,
                        dy´t dan om ´e fiif jier in oanfolling op it <i>Friesch Woordenboek</i> publisearje moatte soe. By in nije printinge fan it wurdboek soene de oanfollingen dan ferarbeide wurde moatte. De winsken fan Veendorp giene eins noch fierder, want hy skreau ek: <i>Koe it wirde, den
                              scoe ik sa graech ús Wirdboek biarbeide hawwe wolle op in wize lyk as it greate Woordenboek der Nederlandsche Taal gearstâld wirdt; wol sa wiidweidich net, mar dochs scoene de wirden folle mear omskreaun wirde moatte as nou dien is </i>
                        <b>[2]</b> . Hy woe dus in wurdboek gearstalle litte, dat mei it WNT te ferlykjen wêze soe, mar dan wat ienfâldiger. Dat idee fan Veendorp late net fuortendaliks ta fierdere wichtige stappen. It behindige hânwurdboek fan it Frysk dat yn 1934 útkaam <b>[3]</b> , koe útsoarte
                        gjin folsleinens fan ferwachte wurde, en dus út noch yn net tsjinst dwaan as oanfolling lykas Veendorp bedoelde.<br/>
                        Yn 1937 waard yn Medemblik it fjirde Grutfrysk Kongres hâlden. De kongresfoarsitter, P. Sipma, lektor Frysk oan ´e universiteit te Grins, kaam mei in plan
                        foar in nij Frysk wurdboek. Syn plan koe elkenien mei ynstimme. Noch yn itselde jier besleat de <i>Federaesje fen Fryske Studinteforienings</i>, dêrta oantrune troch Sipma, om in rapport, ornearre foar de Provinsjale Underwiisrie, oer de needsaak fan in Fryske Akademy gear te
                        stallen. De beoefening fan de Fryske leksikografy, of noch rûmer steld de Fryske wittenskipsbeoefening soe ommers omraak fuortsterke wurde kinne as der in eigen ynstitút wie. De Provinsjale Underwiisrie waard it oanwiisde orgaan achte om sa´n ynstitút yn te stellen. Mei nei
                        oanlieding fan it rapport <b>[4]</b> waard de Underwiisrie te riede de stifting de Fryske Akademy op te rjochtsjen. By de iepening op 10 septimber 1938 kaam de foarsitter P. Sipma <b>[5]</b> ek op de leksikografyske taken dy´t neffens him foar de stifting opkomme soene. Yn it
                        foarste nûmer fan <i>It Beaken</i>
                        <b>[6]</b> joech er syn plannen neier stal. Der soe earst in wurdboekapparaat (kartoteek) gearstald wurde moatte. Der soe, skreau Sipma, in basiskartoteek ta stân komme kinne troch:<br/> - de besteande wurdboeken op kaart te bringen; <br/> - wurden út stúdzjes, samlingen
                        ensafuorthinne op kaart te bringen;<br/> - wurden, siswizen, sprekwurden ek út de folksmûle wei, leafst mei de omtekst en it plak dêr´t se heard binne derby op te tekenjen;<br/> - spesjale fak- en ambachtswurden, lykas fan ´e boer, de skipper, de fisker, de kûper, de
                        timmerman, de goudsmid, de klokmakker, de bakker en fierder wat oanbelanget de tichelbakkerij, de gleibakkerij, de ymkerij, it ferfeantsjen, de jacht, it koalsiedterskjen, de flaaksbewurking, ensafuorthinne, te sammeljen;<br/> - wurden dy´t ûnder beskate wurdfjilden falle,
                        lykas fûgelnammen en plantenammen te garjen;<br/> - Fryske dialektteksten te sammeljen en te oarderjen;<br/> - boeken en tydskriften fan nei 1800 út te slachtsjen.<br/>
                        <br/> Mei dat program, al hoe beskieden oft it ek wie, sette de leksikografyske ôfdieling fan de Fryske Akademy en dêrmei tagelyk it WFT-projekt útein.<br/>
                        <br/>
                        <h3 class="helptext">NOATEN</h3>
                        <br/> 1. Yn it tydskrift Swanneblommen, jiergong I, 1919, 74 - 78.<br/> 2. Swanneblommen , jiergong I, 1919, 74.<br/> 3. It Lyts Frysk Wirdboek fan dr. G.A. Wumkes en A.H. de Vries.<br/> 4. It rapport of memorandum waard skreaun troch S. Bloembergen. Yn it Frysk Studinte
                        Almenak 1936, 36 - 40, orgaan fan de Federaesje fen Fryske Studinteforienings, hie er in Fryske Akademy fan wittenskippen alris bepleite.<br/> 5. Sipma bleau foarsitter fan de Fryske Akademy oant 1950.<br/> 6. Wittenskiplik tydskrift fan de Fryske Akademy, jiergong 1938 -
                        1939, 29 - 32.<br/>
                        <br/>
                        <a target="_blank" href="http://www.inl.nl/images/stories/onderzoek_en_onderwijs/lexicologie_en_lexicografie/wft_foarwurd.pdf">
                              <u>Lês fierder...</u>
                        </a>
                  </div>
            </div>
      </div>
      <div class="helptext helptext-level1">
            <h2 class="helptext" id="wft-geschiedenis">Geschiedenis van het Woordenboek der Friese taal</h2>

            <p>
                  <a href="#wft-skiednis">Skiednis fan it Wurdboek fan de Fryske taal: sjoch hjirboppe.</a>
            </p>
            <div class="helptext helptext-level2">
                  <h2 class="helptext">Voorwoord</h2>
                  <div class="helptext helptext-level3">
                        <h3 class="helptext">Inleiding</h3>
                        Bij het verschijnen van dit eerste deel van het <i>Wurdboek fan de Fryske taal / Woordenboek der Friese taal</i>, hierna steeds aangeduid met WFT, kan het zinvol zijn de ontstaansgeschiedenis van het woordenboek in het kort te schetsen. Hierbij wordt aandacht geschonken
                        aan de geschiedenis voorafgaande aan de start van het project en de geschiedenis van het project zelf. Aansluitend daarop wordt de samenstelling van de beide cartotheken die de redactie ten dienste staan, beschreven. Vervolgens komen aard en begrenzing en macrostructuur van
                        het WFT en de erin gebruikte spelling ter sprake. Daarna worden de medewerkers vermeld en volgen enige slotopmerkingen in verband met gebruikers, verschijning, inhoud en auteurs van het WFT.
                  </div>
                  <div class="helptext helptext-level3">
                        <h3 class="helptext">Op weg naar een project</h3>
                        Na de verschijning van het <i>Friesch Woordenboek (Lexicon Frisicum)</i>, deel I [1900], II [1903] en III [1911], van de hand van Waling Dijkstra met medewerking van anderen, dat de pretentie heeft in ieder geval de negentiende-eeuwse woordenschat van het Fries te
                        bevatten, beseften sommigen al spoedig dat er lacunes waren aan te wijzen. G.R. Veendorp bracht in 1919 <b>[1]</b> de wens naar voren het nog niet beschreven taalmateriaal alsnog te verzamelen voor een uitgebreider woordenboek. Hij stelde voor een vaste commissie in te
                        stellen, die om de vijf jaar een aanvulling op het <i>Friesch Woordenboek</i> zou moeten publiceren. Bij een nieuwe druk van het woordenboek zouden de aanvullingen dan verwerkt dienen te worden. De wensen van Veendorp gingen eigenlijk nog verder, want hij schreef ook
                              <b>[2]</b> : <i>Koe it wirde, den scoe ik sa graech ús Wirdboek biarbeide hawwe wolle op in wize lyk as it greate Woordenboek der Nederlandsche Taal gearstâld wirdt, - wol sa wiidweidich net, mar dochs scoene de wirden folle mear omskreaun wirde moatte as nou dien
                              is</i>. Hij wilde dus een woordenboek laten samenstellen dat te vergelijken zou zijn met het WNT, maar dan iets eenvoudiger. Dit idee van Veendorp leidde niet onmiddellijk tot belangrijke initiatieven. Het summiere handwoordenboek van het Fries dat in 1934 verscheen
                              <b>[3]</b> , kon uiteraard niet op volledigheid bogen en dus onmogelijk dienst doen als aanvulling, zoals Veendorp bedoelde.<br/> In 1937 werd in Medemblik het vierde Grootfries Congres gehouden. De congresvoorzitter, P. Sipma, lector Fries aan de Rijksuniversiteit te
                        Groningen, kwam met een plan voor een nieuw Fries woordenboek. Zijn plan vond algehele instemming. Nog in hetzelfde jaar besloot de <i>Federaesje fen Fryske Studinteforienings</i>, op aandrang van Sipma, een rapport ten behoeve van de Provinciale Onderwijsraad over de
                        noodzaak van een Friese Akademie samen te stellen. De beoefening van de Friese lexicografie, of nog ruimer gesteld de Friese wetenschapsbeoefening, zou immers gebaat zijn met een eigen instituut. De Provinciale Onderwijsraad werd het aangewezen orgaan geacht om tot instelling
                        van een dergelijk instituut over te gaan. Mede naar aanleiding van dit rapport <b>[4]</b> besloot de onderwijsraad tot het stichten van de Fryske Akademy. Bij de opening op 10 september 1938 sprak de voorzitter, P. Sipma <b>[5]</b> , ook over de lexicografische taken die
                        volgens hem voor de stichting zouden zijn weggelegd. In de eerste aflevering van <i>It Beaken</i>
                        <b>[6]</b> zette hij zijn plannen verder uiteen. Er zou eerst een woordenboekapparaat (cartotheek) samengesteld moeten worden. Men zou, schreef Sipma, tot een basiscartotheek kunnen komen door:<br/> - de bestaande woordenboeken op kaart te brengen;<br/> - woorden uit studies,
                        verzamelingen enz. op kaart te brengen;<br/> - woorden, zegswijzen, spreekwoorden ook uit de volksmond, liefst met de context en de plaats waar men ze gehoord heeft erbij op te tekenen;<br/> - speciale vak- en ambachtswoorden, zoals van de boer, de schipper, de visser, de
                        kuiper, de timmerman, de goudsmid, de klokmaker, de bakker en verder wat betreft de tichelbakkerij, de gleibakkerij, de iemkerij, de vervening, de jacht, het koolzaaddorsen, de vlasbewerking, enz. te verzamelen; <br/> - woorden die bij bepaalde woordvelden horen, zoals
                        bijvoorbeeld vogelnamen en plantnamen te verzamelen;<br/> - Friese dialectteksten te verzamelen en te ordenen;<br/> - boeken en tijdschriften van na 1800 te excerperen.<br/>
                        <br/> Met dit programma begon, hoe bescheiden ook, de lexicografische afdeling van de Fryske Akademy en daarmee tevens het WFT-project.<br/>
                        <br/>
                        <a target="_blank" href="http://www.inl.nl/images/stories/onderzoek_en_onderwijs/lexicologie_en_lexicografie/wft_voorwoord.pdf">
                              <u>Lees verder...</u>
                        </a>
                        <h3 class="helptext">NOTEN</h3>
                        <br/> 1. In het tijdschrift Swanneblommen, jaargang I, 1919, 74-78.<br/> 2. Swanneblommen, jaargang I, 1919, 74.<br/> 3. Het Lyts Frysk Wirdboek van dr. G.A. Wumkes en A.H. de Vries.<br/> 4. Het rapport of memorandum werd geschreven door S. Bloembergen. In het Frysk Studinte
                        Almenak 1936, 36 - 40, orgaan van de Federaesje fen Fryske Studinteforienings, had Bloembergen een Friese academie van wetenschappen reeds bepleit.<br/> 5. Sipma bleef voorzitter van de Fryske Akademy tot 1950.<br/> 6. Wetenschappelijk tijdschrift van de Fryske Akademy,
                        jaargang 1938 - 1939, 29 - 32.<br/></div>
            </div>
      </div>
</div>
