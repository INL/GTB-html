<?xml version="1.0" encoding="UTF-8"?>

<div class="helptext helptext-level1">
	
		<h1 class="helptext">De geschiedenis van het WNT</h1>
		<br/>
   <br/>
In 1851, op het Derde Taal- en Letterkundig Congres in Brussel, presenteerde Matthias
de Vries zijn <i>Ontwerp van een Nederlandsch Woordenboek</i>. Hijzelf zou,
samen met L.Ph.C. van den Bergh, na korte tijd vervangen door L.A. te Winkel,
en J.B. David, de eerste redactie vormen. Laatstgenoemde is slechts op de
achtergrond hierbij betrokken geweest. De Vries en Te Winkel zetten zich aan de
voorbereidende werkzaamheden: het ontwerpen van een nieuwe spelling en het
aanleggen van een materiaalverzameling. In 1863 verscheen <i>De Grondbeginselen
der Nederlandsche Spelling.</i> Het jaar daarop zag de eerste aflevering van
het WNT het licht. In de daarop volgende jaren werd het redactiewerk aan de A,
G en O voortgezet. In 1882 verscheen deel een, A-AJUIN, voorzien van een
uitvoerige inleiding op het hele werk door De Vries.

<br/>
   <br/>Tegen het eind van de eeuw wijzigde men de redactionele koers in die zin, dat het WNT
een zuiver beschrijvend, historisch woordenboek werd met als beginpunt niet
meer 1580, maar 1500. Hierdoor sloot het WNT aan bij het <i>Middelnederlandsch
Woordenboek</i> van E. Verwijs en J. Verdam. De bronnen werden gerekruteerd uit
alle soorten teksten, dus de nadruk op gerenommeerde literaire schrijvers
verdween, en men streefde een beknoptere werkwijze dan voorheen na. Het werk
vorderde gestaag, jaarlijks werden enkele afleveringen uitgebracht, en het
bronnenbestand werd voortdurend uitgebreid.

<br/>
   <br/>In
het midden van de 20ste eeuw voerde men enkele aanpassingen van de redactionele
werkwijze door. Citaten werden voortaan gedateerd en de opnoemers (de
subtrefwoorden die aan het eind van een artikel voor kunnen komen) werden
overzichtelijker gepresenteerd. Men stelde verder een samenvattende en
geactualiseerde bronnenlijst samen, die in 1943 werd uitgegeven, gevolgd door
aanvullingen in 1953 en 1966.

<br/>
   <br/>De
enorme groei van de materiaalverzameling in de loop van de vorige eeuw dreigde
de voltooiing van het woordenboek in gevaar te brengen. Tot dusverre viel de
eindgrens van de beschreven periode bovendien samen met het jaar waarin men de
artikelen publiceerde. In 1976 werd het besluit genomen geen materiaal meer toe
te voegen, en voortaan de vaste eindgrens van 1921 te hanteren. Tegelijkertijd
werd het aantal redacteuren aanzienlijk uitgebreid. Dit alles leidde tot het
gewenste resultaat: in 1998 werd het Woordenboek der Nederlandsche Taal
voltooid.

<br/>
   <br/>Inmiddels
was men begonnen, op basis van al eerder verzameld materiaal, die woorden te
bewerken die niet in het WNT voorkwamen, vooral omdat ze waren ontstaan nadat
het desbetreffende WNT-deel al verschenen was. Hierbij werd als eindgrens 1976
gehanteerd. Het resultaat is in 2001 verschenen in de vorm van drie delen
Aanvullingen.

<br/>
   <br/>Na
1998 zet het WNT als project zijn bestaan voort in elektronische vorm. Tot 2010
werkt men aan verbeteringen t.b.v. nieuwe elektronische publicaties.

<br/>
   <br/>
   <b>Overzichtvan de belangrijkste data uit de geschiedenis van het WNT</b>¹

<br/>
   <br/>
   <div class="helptext helptext-level2">
      <h2 class="helptext">1849</h2>

- (26-29 augustus) In Gent komt het eerste Nederlandsch Taal- en Letterkundig
Congres bijeen. In de zitting van 28 augustus pleit de heer Gerth van Wijk in
een lezing, getiteld <i>Over den stand en de eischen onzer gemeenschappelijke
moedertaal</i>, o.a. voor een "volledig Nederduitsch taalkundig
woordenboek, als den standaard en vertegenwoordiger onzer taalwetenschap".
Het voorstel wordt enthousiast ontvangen en er wordt besloten tot een nader
onderzoek.

<br/>
      <br/>
   </div>
   <div class="helptext helptext-level2">
      <h2 class="helptext">1850</h2>

- (16-18 augustus) In Amsterdam vindt het tweede Nederlandsch Taal- en
Letterkundig Congres plaats. Op voorstel van J.A. Alberdingk Thijm wordt een
commissie benoemd die zich moet buigen over een plan tot het maken van het
"gewenschte Woordenboek". Voor Noord-Nederland hebben De Vries
(tevens secretaris), Koenen en De Jager zitting in de commissie, en voor
Zuid-Nederland David, Snellaert en Van Duyse.

<br/>
      <br/>
   </div>
   <div class="helptext helptext-level2">
      <h2 class="helptext">1851</h2>

- (30 augustus-1 september) Tijdens het derde Nederlandsch Taal- en
Letterkundig Congres te Brussel komt Matthias de Vries op 31 augustus met zijn
plan voor een Woordenboek; hij neemt de taak op zich om het <i>Woordenboek der
Nederlandsche Taal</i> samen te stellen.

<br/>
      <br/>
   </div>
   <div class="helptext helptext-level2">
      <h2 class="helptext">1852</h2>

- Onder de titel <i>Ontwerp van een Nederlandsch Woordenboek</i> verschijnt het
plan van De Vries (zie 1851) in druk.<br/>
- Matthias de Vries reist naar Berlijn om met de gebroeders Grimm zijn plannen
tot het samenstellen van het <i>Woordenboek der Nederlandsche Taal</i> te
bespreken.

<br/>
      <br/>
   </div>
   <div class="helptext helptext-level2">
      <h2 class="helptext">1854</h2>

- (20-22 september) Vierde Nederlandsch Taal- en Letterkundig Congres te
Utrecht. Matthias de Vries brengt verslag uit van de vorderingen der redactie
en zal dat ook op de volgende Congressen blijven doen. De verslagen verschijnen
ook in druk.

<br/>
      <br/>
   </div>
   <div class="helptext helptext-level2">
      <h2 class="helptext">1856</h2>

- (15-16 augustus) Vijfde Nederlandsch Taal- en Letterkundig Congres te
Antwerpen.

<br/>
      <br/>
   </div>
   <div class="helptext helptext-level2">
      <h2 class="helptext">1860</h2>

- (11-13 september) Zesde Nederlandsch Taal- en Letterkundig Congres te
's-Hertogenbosch.

<br/>
      <br/>
   </div>
   <div class="helptext helptext-level2">
      <h2 class="helptext">1861</h2>

- De redactie vangt aan met de daadwerkelijke bewerking van het WNT-materiaal.<br/>
- In het Parlement wordt besloten de gevraagde subsidie voor het WNT niet toe
te kennen.

<br/>
      <br/>
   </div>
   <div class="helptext helptext-level2">
      <h2 class="helptext">1862</h2>

- (8-10 september) Zevende Nederlandsch Taal- en Letterkundig Congres te
Brugge.<br/>
- (16 december) In het Parlement wordt besloten de subsidie voor het WNT weer
toe te kennen.

<br/>
      <br/>
   </div>
   <div class="helptext helptext-level2">
      <h2 class="helptext">1863</h2>

- L.A. te Winkel publiceert <i>De Grondbeginselen der Nederlandsche Spelling.
Ontwerp der spelling voor het aanstaande Nederlandsche Woordenboek</i>. De
tweede druk van dit werk verschijnt, met een andere ondertitel, in het jaar
1865 (zie ald.). Na de dood van Te Winkel (1868) bewerkt De Vries de volgende
drukken; de derde druk verschijnt in 1872, de vierde in 1879 en de vijfde in
1884.<br/>
- (juni) De firma Frederik Muller brengt een proefblad van het WNT uit. Volgens
de proef zou het WNT gedrukt worden in groot kwarto met drie kolommen per
pagina. In december bericht Frederik Muller aan de redactie van het WNT dat hij
van de uitgave van het Woordenboek afziet.

<br/>
      <br/>
   </div>
   <div class="helptext helptext-level2">
      <h2 class="helptext">1864</h2>

- (18 januari) Het contract voor de uitgave van het WNT wordt ondertekend door
drie uitgevers; vooral de namen van twee van hen, Martinus Nijhoff en A.W.
Sijthoff, zouden lange tijd aan het Woordenboek verbonden blijven.<br/>
- De eerste aflevering van het <i>Middelnederlandsch Woordenboek</i>, bewerkt
door De Vries, verschijnt, met een opdracht aan A.H. Hoffmann von Fallersleben.
De Vries zou spoedig het werk aan het MNW staken en dat overdragen aan zijn
leerling J. Verdam.<br/>
- (september) De eerste aflevering van het WNT verschijnt, uitgegeven door
Martinus Nijhoff, A.W. Sijthoff en D.A. Thieme. De eerste aflevering bevat
"Een woord aan den lezer" (vier pagina's), ondertekend door M. de
Vries en L.A. te Winkel en gedateerd 20 september 1864.<br/>
- (21 november) Bij Koninklijk Besluit wordt in België de spelling van het WNT
als de officiële aanvaard.

<br/>
      <br/>
   </div>
   <div class="helptext helptext-level2">
      <h2 class="helptext">1865</h2>

- L.A. te Winkel publiceert <i>De Grondbeginselen der Nederlandsche Spelling.
Regeling der Spelling voor het Woordenboek der Nederlandsche Taal</i>.<br/>
- (11-13 september) Achtste Nederlandsch Taal- en Letterkundig Congres te
Rotterdam.

<br/>
      <br/>
   </div>
   <div class="helptext helptext-level2">
      <h2 class="helptext">1866</h2>

- Verschijning van de <i>Woordenlijst voor de spelling der Nederlandsche taal</i>
van L.A. te Winkel en M. de Vries. De Woordenlijst beleeft diverse herdrukken:
in 1872 (2de dr. door De Vries), 1879 (3de dr. door De Vries), 1893 (4de dr.
door Kluyver), 1898 (5de dr. door Kluyver), 1904 (6de dr. door Kluyver), 1917
(7de dr. door Beets).

<br/>
      <br/>
   </div>
   <div class="helptext helptext-level2">
      <h2 class="helptext">1878</h2>

- Het WNT verkeert in financiële moeilijkheden.

<br/>
      <br/>
   </div>
   <div class="helptext helptext-level2">
      <h2 class="helptext">1879</h2>

- De deelnemers aan het Nederlandsch Taal- en Letterkundig Congres sturen aan
de Nederlandse en Belgische regering een request om de subsidie voor het WNT te
continueren.

<br/>
      <br/>
   </div>
   <div class="helptext helptext-level2">
      <h2 class="helptext">1880</h2>

- Van overheidswege wordt de subsidie ten behoeve van het WNT weer
gecontinueerd.

<br/>
      <br/>
   </div>
   <div class="helptext helptext-level2">
      <h2 class="helptext">1881</h2>

- De eerste aflevering van het Tweede Deel van het WNT verschijnt.

<br/>
      <br/>
   </div>
   <div class="helptext helptext-level2">
      <h2 class="helptext">1882</h2>

- (maart) Voltooiing van Deel I van het WNT, van A t/m Ajuin. Het eerste deel
wordt voorafgegaan door een monumentale Inleiding van De Vries, gedateerd 31
maart 1882 (blz. [I]-XCVI), een lijst van negen "Geschriften door de
redactie in het licht gegeven ter voorbereiding van het Woordenboek" (blz.
XCVII), een "Lijst der aangehaalde schrijvers, met aanwijzing der
gebruikte uitgaven" (blz. [XCVIII]-CXXVI) en een "Lijst der gewone
verkortingen" (blz. [CXXVII]). De laatste aflevering van het Eerste Deel
bevat ook een nalezing (5 blz.) en een verbeterde herdruk van de eerste 36 kolommen
(18 blz.). De "Naamlijst der Inteekenaren" verschijnt in een aparte,
door M. Nijhoff, A.W. Sijthoff en Henri J. Stemberg uitgegeven aflevering.
Nadien verschijnt nog een Eerste Vervolg op de Naamlijst der Inteekenaren, die
nagenoeg even lang is als de oorspronkelijke lijst.

<br/>
      <br/>
   </div>
   <div class="helptext helptext-level2">
      <h2 class="helptext">1883</h2>

- (1 januari) Door de (stilzwijgende) invoering van de spelling De Vries-Te
Winkel in het Wetboek van Strafrecht wordt in Nederland deze spelling de
officiële.

<br/>
      <br/>
   </div>
   <div class="helptext helptext-level2">
      <h2 class="helptext">1886</h2>

- (8 juli) Oprichting van de Koninklijke Vlaamsche Academie. De Belgische
regeringsbijdrage aan het WNT wordt met ingang van 1886 via deze Academie
verschaft.

<br/>
      <br/>
   </div>
   <div class="helptext helptext-level2">
      <h2 class="helptext">1887</h2>

- (15-17 september) Twintigste Nederlandsch Taal- en Letterkundig Congres te
Amsterdam. Op voorstel van E. Laurillard wordt besloten tot het instellen van
een Commissie van Bijstand voor het Woordenboek, die tot taak heeft fondsen
voor het WNT te werven. Op 13 november ontvangt M. de Vries bezoek van een
groepje vrienden dat, onder leiding van prof. H.P.G. Quack, komt overleggen hoe
de toekomst van het WNT veiliggesteld kan worden. Besloten wordt onder meer dat
de Commissie onder voorzitterschap zal staan van prof. Quack, die deze functie
tot 1916 zou vervullen. Verder nemen de heren Laurillard en A.C. Wertheim
zitting in de Commissie.

<br/>
      <br/>
   </div>
   <div class="helptext helptext-level2">
      <h2 class="helptext">1888</h2>

- Het bronnenbestand van het WNT wordt aanzienlijk uitgebreid, o.a. met meer
dan 400 `Zuid-Nederlandse' bronnen, met een door dr. Bisschop bijeengebrachte
verzameling uittreksels uit Nederlandse schrijvers en met een verzameling
aantekeningen die afkomstig is uit de nalatenschap van dr. A. de Jager.

<br/>
      <br/>
   </div>
   <div class="helptext helptext-level2">
      <h2 class="helptext">1889</h2>

- (30 januari) Bij Koninklijk Besluit wordt de Commissie van Bijstand (vgl.
1887) als rechtspersoon erkend. <br/>
- (december) Voltooiing van Deel IV, van G t/m Gitzwart. Dit deel bevat het
"Eerste vervolg op de lijst der aangehaalde schrijvers, met aanwijzing der
gebruikte uitgaven".

<br/>
      <br/>
   </div>
   <div class="helptext helptext-level2">
      <h2 class="helptext">1892</h2>

- (9 augustus) Matthias de Vries overlijdt te Leiden. <br/>
- (november) Voltooiing van Deel X, van O t/m Ooilam. Dit deel bevat het
"Tweede vervolg op de lijst der aangehaalde schrijvers, met aanwijzing der
gebruikte uitgaven".

<br/>
      <br/>
   </div>
   <div class="helptext helptext-level2">
      <h2 class="helptext">1898</h2>

- (december) Voltooiing van Deel II, Eerste Stuk, van Akant t/m Berispelijk.

<br/>
      <br/>
   </div>
   <div class="helptext helptext-level2">
      <h2 class="helptext">1899</h2>

- De studeerkamer van het vroegere huis van Matthias de Vries wordt aan de
redactie van het WNT ter beschikking gesteld. <br/>
- J.W. Muller publiceert in het tijdschrift <i>Taal en Letteren</i> zijn, met
het oog op het WNT belangwekkende studie `Eischen en bezwaren der
wetenschappelijke lexicographie', de tekst van een in 1898 gehouden voordracht.

<br/>
      <br/>
   </div>
   <div class="helptext helptext-level2">
      <h2 class="helptext">1900</h2>

- (juli) Voltooiing van Deel V, van Glaasje t/m Harspleister. Dit deel bevat
het "Derde vervolg op de lijst der aangehaalde schrijvers, met aanwijzing
der gebruikte uitgaven".

<br/>
      <br/>
   </div>
   <div class="helptext helptext-level2">
      <h2 class="helptext">1901</h2>

- (16 oktober) In de maandelijkse zitting van de Koninklijke Vlaamsche Academie
voor Taal- en Letterkunde oefent D. Claes ernstige kritiek uit op de
behandeling van de Zuid-Nederlandse woordenschat in het WNT in een lezing,
getiteld <i>Eenige wenken over het Woordenboek der Nederlandsche Taal</i>. De
lezing is een uitgewerkte versie van de kritiek die Claes eerder al gespuid had
in de tijdschriften <i>Dietsche Warande en Belfort </i>(1900) en <i>De
Vlaamsche Kunstbode</i> (1901). Nog hetzelfde jaar verschijnt de lezing in
druk.

<br/>
      <br/>
   </div>
   <div class="helptext helptext-level2">
      <h2 class="helptext">1902</h2>

- (mei) Voltooiing van Deel III, Eerste Stuk, van Bo t/m Byzantijnsch.

<br/>
      <br/>
   </div>
   <div class="helptext helptext-level2">
      <h2 class="helptext">1903</h2>

- (juli) Voltooiing van Deel II, Tweede Stuk, van Berispen t/m Blutten. Na Deel
XII, Vierde Stuk (van Res t/m Rhythmus) is dit het dunste deel van het WNT.

<br/>
      <br/>
   </div>
   <div class="helptext helptext-level2">
      <h2 class="helptext">1910</h2>

- (augustus) Voltooiing van Deel XI, van Ooit t/m Ozon.

<br/>
      <br/>
   </div>
   <div class="helptext helptext-level2">
      <h2 class="helptext">1912</h2>

- (juli) Voltooiing van Deel VI, van Harst t/m Izegrim. Dit deel bevat het
"Vierde vervolg op de lijst der aangehaalde schrijvers, met aanwijzing der
gebruikte uitgaven".

<br/>
      <br/>
   </div>
   <div class="helptext helptext-level2">
      <h2 class="helptext">1913</h2>

- (november) Voltooiing van Deel IX, van M t/m Nymph.

<br/>
      <br/>
   </div>
   <div class="helptext helptext-level2">
      <h2 class="helptext">1914</h2>

- (december) De WNT-redactie betrekt een lokaliteit in het Logegebouw aan het
Steenschuur, nadat het vroegere woonhuis van De Vries (en daarmee diens
voormalige studeerkamer waarin de redactie zetelde) voor de verbouwing van de
Universiteitsbibliotheek afgebroken werd.

<br/>
      <br/>
   </div>
   <div class="helptext helptext-level2">
      <h2 class="helptext">1916</h2>

- (september) Voltooiing van Deel VIII, Eerste Stuk, van Kr- t/m Lichamelijk. <br/>
- (december) Voltooiing van Deel III, Tweede Stuk, van C t/m Ehem.

<br/>
      <br/>
   </div>
   <div class="helptext helptext-level2">
      <h2 class="helptext">1917</h2>

- (december) Vanaf 1917 bevatten de afleveringen van het WNT 128 kolommen in
plaats van 160 kolommen.

<br/>
      <br/>
   </div>
   <div class="helptext helptext-level2">
      <h2 class="helptext">1920</h2>

- (februari) Voltooiing van Deel III, Derde Stuk, van Ei t/m Fuut. Dit deel bevat
het "Vijfde vervolg op de lijst der aangehaalde schrijvers, met aanwijzing
der gebruikte uitgaven". <br/>
- (21-22 maart) In het gebouw van de vrijmetselaarsloge aan het Steenschuur,
waar de redactie van het WNT zetelt, woedt een felle brand. Door tijdig ingrijpen
van de brandweer wordt voorkomen dat de bescheiden van het WNT door het vuur
worden aangetast; de waterschade is niettemin aanzienlijk. <br/>
- In de loop van 1920 verlaat de WNT-redactie na een zesjarig verblijf de
tijdelijke werkkamer in het Logegebouw aan het Steenschuur en betrekt in de
verbouwde Universiteitsbibliotheek "een in alle opzichten doelmatige en
geriefelijke kamer", nagenoeg op dezelfde plek waar het huis van Matthias
de Vries heeft gestaan.

<br/>
      <br/>
   </div>
   <div class="helptext helptext-level2">
      <h2 class="helptext">1922</h2>

- (18 mei) Bij Koninklijk Besluit wordt, met ingang van 1 juli, een
Rijkscommissie van Bijstand voor het Woordenboek der Nederlandsche Taal
ingesteld. De redacteuren van het WNT worden rijksambtenaren met recht op een
pensioen.

<br/>
      <br/>
   </div>
   <div class="helptext helptext-level2">
      <h2 class="helptext">1924</h2>

- (april) Voltooiing van Deel XIII, van Riant t/m Ruzing. Dit deel bevat het
"Zesde vervolg op de lijst der aangehaalde schrijvers, met aanwijzing der
gebruikte uitgaven". <br/>
- (juni) Voltooiing van Deel VIII, Tweede Stuk, van Licht t/m Lyrisme.

<br/>
      <br/>
   </div>
   <div class="helptext helptext-level2">
      <h2 class="helptext">1926</h2>

- (april) Voltooiing van Deel VII, Eerste Stuk, van J t/m Keurmede.

<br/>
      <br/>
   </div>
   <div class="helptext helptext-level2">
      <h2 class="helptext">1931</h2>

- (juni) Voltooiing van Deel XII, Eerste Stuk, van P t/m Pletseren.

<br/>
      <br/>
   </div>
   <div class="helptext helptext-level2">
      <h2 class="helptext">1934</h2>

- (mei) Voltooiing van Deel XVI, van Stri- t/m Tiend.

<br/>
      <br/>
   </div>
   <div class="helptext helptext-level2">
      <h2 class="helptext">1936</h2>

- (februari) Voltooiing van Deel XIV, van S t/m Sroop.

<br/>
      <br/>
   </div>
   <div class="helptext helptext-level2">
      <h2 class="helptext">1940</h2>

- (23 april) In een brief aan de Rijkscommissie van Bijstand wordt van
overheidswege aangedrongen op de realisering van een <i>Editio Minor</i> van
het WNT. <br/>
- (december) Voltooiing van Deel XV, van St t/m Strever.

<br/>
      <br/>
   </div>
   <div class="helptext helptext-level2">
      <h2 class="helptext">1941</h2>

- (december) Voltooiing van Deel VII, Tweede Stuk, van Keurmeester t/m Kozijn.

<br/>
      <br/>
   </div>
   <div class="helptext helptext-level2">
      <h2 class="helptext">1942</h2>

- De eerste aflevering met gedateerde citaten verschijnt. <br/>
- Sedert 1942 wordt het <i>Woordenboek der Nederlandsche Taal</i> kortweg WNT
genoemd. Voordien sprak men meestal over het <i>Nederlandsch Woordenboek</i>. <br/>
- De eerste aflevering van het Supplement op het WNT (bewerkt door J.A.N. Knuttel)
verschijnt, met "Aanwijzingen voor het gebruik".

<br/>
      <br/>
   </div>
   <div class="helptext helptext-level2">
      <h2 class="helptext">1943</h2>

- Verschijning van de Bronnenlijst van het WNT, bewerkt door C.H.A. Kruyskamp. <br/>
- (eind 1943) De firma Sijthoff ziet zich door gebrek aan personeel en
materiaal genoodzaakt het drukken van WNT-afleveringen te staken. Het zou tot
1947 duren voordat Sijthoff het werk aan het WNT kon hervatten.

<br/>
      <br/>
   </div>
   <div class="helptext helptext-level2">
      <h2 class="helptext">1947</h2>

- (5 juli) Op advies van de Rijkscommissie van Bijstand stemt de Minister van
Onderwijs, J. Gielen, in met de (tijdelijke) stopzetting van het Supplement op
het WNT (m.u.v. de letter A). <br/>
- De plannen voor een <i>Editio Minor</i> van het WNT worden opgeschort.

<br/>
      <br/>
   </div>
   <div class="helptext helptext-level2">
      <h2 class="helptext">1949</h2>

- (november) Voltooiing van Deel XII, Tweede Stuk, van Pletten t/m Quoyer.

<br/>
      <br/>
   </div>
   <div class="helptext helptext-level2">
      <h2 class="helptext">1950</h2>

- De assistenten van het WNT verkrijgen de ambtenarenstatus.

<br/>
      <br/>
   </div>
   <div class="helptext helptext-level2">
      <h2 class="helptext">1953</h2>

- Verschijning van de Eerste Aanvulling op de Bronnenlijst van het WNT.

<br/>
      <br/>
   </div>
   <div class="helptext helptext-level2">
      <h2 class="helptext">1956</h2>

- (september) Voltooiing van het Supplement (Eerste Deel), van A t/m
Azuursteen, met een Nalezing van A (III) t/m Asymptoot. <br/>
- Men besluit om het citatenmateriaal dat in druk verschenen is, voortaan te
bewaren.

<br/>
      <br/>
   </div>
   <div class="helptext helptext-level2">
      <h2 class="helptext">1958</h2>

- (31 december) Voltooiing van Deel XVIII, van V t/m Ver- (IV).

<br/>
      <br/>
   </div>
   <div class="helptext helptext-level2">
      <h2 class="helptext">1960</h2>

- (28 mei) In de vergadering van de Rijkscommissie van Bijstand wordt besloten
dat aan de verantwoordelijke Minister de suggestie zal worden gedaan om het WNT
om te zetten in een Nederlands Instituut voor Lexicografie. <br/>
- (31 december) Voltooiing van Deel XVII, Eerste Stuk, van Tiende t/m Trekken.

<br/>
      <br/>
   </div>
   <div class="helptext helptext-level2">
      <h2 class="helptext">1961</h2>

- Het aan de Universiteitsbibliotheek belendende pand Rapenburg 68 wordt
aangekocht.

<br/>
      <br/>
   </div>
   <div class="helptext helptext-level2">
      <h2 class="helptext">1962</h2>

- De richtlijnen voor het bewerken van WNT-materiaal, die voordien vooral
mondeling werden overgeleverd van redacteur op (aspirant-)redacteur, worden
vastgelegd in de <i>Canones lexicographici voor redacteuren en
aspirant-redacteuren bij het W.N.T.</i> 
      <br/>
- De Rijkscommissie van Bijstand wendt zich tot de Minister van OK&amp;W met
het voorstel een Nederlands Instituut voor Lexicologie op te richten, bestaande
uit de afdelingen WNT en Thesaurus. <br/>
- De kopij van het WNT wordt niet langer persklaar gemaakt door de firma
Sijthoff, maar wordt voortaan intern uitgetypt en persklaar gemaakt. <br/>
- De oorspronkelijke verzameling taalkundige aantekeningen van G. Gezelle (de
z.g. 'Woordentas', waarvan voordien slechts een onbetrouwbare kopie voorhanden
was) wordt in onbeperkte bruikleen aan het WNT gegeven (vgl. ook 1971).

<br/>
      <br/>
   </div>
   <div class="helptext helptext-level2">
      <h2 class="helptext">1964</h2>

- De afleveringen van het WNT worden voortaan genummerd. De eerste genummerde
aflevering is aflevering 420. <br/>
- (1 mei) Een nieuw gebouw, opgericht op de fundamenten van het inmiddels
afgebroken huis dat in 1961 (zie ald.) werd aangekocht, wordt op feestelijke
wijze ingewijd.

<br/>
      <br/>
   </div>
   <div class="helptext helptext-level2">
      <h2 class="helptext">1966</h2>

- Een Tweede Aanvulling op de Bronnenlijst van het WNT, samengesteld door A.J.
Persijn, verschijnt.

<br/>
      <br/>
   </div>
   <div class="helptext helptext-level2">
      <h2 class="helptext">1967</h2>

- (14 september) Bij notariële akte wordt de Stichting Instituut voor
Nederlandse Lexicologie in het leven geroepen. Deze dag geldt dus als de
geboortedag van het INL. Het INL, waardoor een betere samenwerking tussen
Nederland en België mogelijk wordt gemaakt en het voortbestaan van het WNT
(voordien een rijksinstelling) gewaarborgd wordt, bestaat uit twee afdelingen:
de afdeling WNT en de afdeling Thesaurus, "belast met het bijeenbrengen
van een zo uitgebreid mogelijke kartotheek van den Nederlandschen woordvoorraad
met behulp van mechanische middelen". Dr. F. de Tollenaere wordt als hoofd
van de afdeling Thesaurus aangewezen.

<br/>
      <br/>
   </div>
   <div class="helptext helptext-level2">
      <h2 class="helptext">1968</h2>

- (19 november) Bij ministeriële beschikking wordt het Bestuur van de Stichting
Instituut voor Nederlandse Lexicologie benoemd. Het INL is een stichting naar
Nederlands recht, maar wordt door Nederland en België gesubsidieerd in een
verhouding 2:1.

<br/>
      <br/>
   </div>
   <div class="helptext helptext-level2">
      <h2 class="helptext">1969</h2>

- (15 januari) Het Bestuur van de Stichting INL wordt door waarnemend Minister
van Onderwijs dr. M. Klompé geïnstalleerd. <br/>
- (9 december) Bij Koninklijk Besluit wordt de functie van redacteur en
aspirant-redacteur van het WNT in het wetenschappelijke rangenstelsel ingepast,
waardoor een redacteur de rang van wetenschappelijk hoofdambtenaar kan
bereiken.

<br/>
      <br/>
   </div>
   <div class="helptext helptext-level2">
      <h2 class="helptext">1971</h2>

- Van het Gezelle-museum ontvangt het Woordenboek een collectie taalkundige
aantekeningen als aanvulling op Gezelles 'Woordentas' (vgl. 1962). <br/>
- (oktober) Voltooiing van Deel XXI, van Ves t/m Vluwe.

<br/>
      <br/>
   </div>
   <div class="helptext helptext-level2">
      <h2 class="helptext">1972</h2>

- (april) Voltooiing van Deel XII, Derde Stuk, van R t/m Reren. <br/>
- (21 april) Het eerste exemplaar van de z.g. Matthias de Vries-penning (d.i.
een door het INL-bestuur toegekende onderscheiding voor wie zich verdienstelijk
heeft gemaakt op het gebied van de Nederlandse lexicologie of lexicografie)
wordt op 21 april uitgereikt aan K.H. Heeroma.

<br/>
      <br/>
   </div>
   <div class="helptext helptext-level2">
      <h2 class="helptext">1976</h2>

- Aan de hand van adviezen van de zogenaamde `Commissie-Veering' en met het oog
op de versnelde voltooiing van het WNT neemt het bestuur van het INL o.m. de
volgende besluiten: <br/>
a) de cesuur van 1921 wordt integraal toegepast. Dit besluit houdt in dat geen
bewijsplaatsen van na 1921 in het WNT zullen worden opgenomen, tenzij deze uit
dialectmateriaal of historiserende bronnen afkomstig zijn; <br/>
b) het WNT moet binnen 20, max. 25 jaar gereed zijn; <br/>
c) er dient een hoofdredacteur benoemd te worden en de redactie moet uitgebreid
worden; <br/>
d) de woordenboekartikelen dienen in hun opbouw versoberd te worden; <br/>
e) het systematisch excerperen van (nieuwe) bronnen wordt stopgezet. <br/>
- Er wordt een begin gemaakt met de omschakeling naar automatische verwerking
van de WNT-afleveringen, hetgeen nog te constateren valt aan de afwijkende
typografie van aflevering 461 (van Vreemdeling t/m Vreugde, d.i. kolom 385-512
in Deel XXIII). <br/>
- (17 mei) De panden Plantsoen 41-45 te Leiden worden als huisvesting van het
INL in gebruik genomen. <br/>
- (1 juni) Benoeming van P.G.J. van Sterkenburg tot waarnemend hoofdredacteur
van het WNT.

<br/>
      <br/>
   </div>
   <div class="helptext helptext-level2">
      <h2 class="helptext">1978</h2>

- (1 januari) Benoeming van W.E.M. de Clerck tot hoofdredacteur van het WNT.

<br/>
      <br/>
   </div>
   <div class="helptext helptext-level2">
      <h2 class="helptext">1979</h2>

- (4 december) Voltooiing van Deel XVII, Tweede Stuk, van Trekken t/m Tzigane.

<br/>
      <br/>
   </div>
   <div class="helptext helptext-level2">
      <h2 class="helptext">1980</h2>

- Een Meerjarenplanning-WNT komt tot stand (vgl. 1989).

<br/>
      <br/>
   </div>
   <div class="helptext helptext-level2">
      <h2 class="helptext">1981</h2>

- Voltooiing van Deel XII, Vierde Stuk, van Res t/m Rhythmus, met zijn zes
afleveringen verreweg het dunste deel van het WNT.

<br/>
      <br/>
   </div>
   <div class="helptext helptext-level2">
      <h2 class="helptext">1982</h2>

- (1 oktober) Verhuizing naar het Witte Singel-Doelen-complex, Matthias de
Vrieshof 2-3. <br/>
- (20 december) Voltooiing van Deel XIX, van Ver- (V) t/m Verhypotheken.

<br/>
      <br/>
   </div>
   <div class="helptext helptext-level2">
      <h2 class="helptext">1983</h2>

- Met ingang van aflevering 504 worden WNT-afleveringen automatisch verwerkt
met behulp van microcomputers met tekstverwerkingsmogelijkheden. De
redactionele kopij wordt volgens dit procédé voorbereid en door de drukker, via
een fotografische zetmethode, afgewerkt. Naast een aanzienlijke kostenbesparing
is het grote voordeel van deze methode dat het gepubliceerde WNT-materiaal
voortaan automatisch toegankelijk is en in de Taaldatabank van het INL
geïncorporeerd kan worden.

<br/>
      <br/>
   </div>
   <div class="helptext helptext-level2">
      <h2 class="helptext">1984</h2>

- (15 oktober) Onder leiding van W. de Clerck wordt het project Automatisering
Woordenboek der Nederlandsche Taal gestart, dat aanvankelijk slechts de
automatisering van de letter A en het Supplement daarop behelst. <br/>
- (19 oktober) Voltooiing van Deel XVII, Derde Stuk, van U t/m Uzeeren.

<br/>
      <br/>
   </div>
   <div class="helptext helptext-level2">
      <h2 class="helptext">1985</h2>

- De probleemanalyse van het in oktober 1984 gestarte project Automatisering
WNT wordt in april afgerond, resulterend in het rapport <i>Typologie van de
A-delen van het WNT</i>.

<br/>
      <br/>
   </div>
   <div class="helptext helptext-level2">
      <h2 class="helptext">1986</h2>

- (24 januari) Voltooiing van Deel XXII, Eerste Stuk, van Vo- t/m Voorhoofds.
Dit deel is het eerste volledige WNT-deel waarin geen bewijsplaatsen van na
1921 zijn opgenomen. <br/>
- (27 februari) Voltooiing van Deel XX, Eerste Stuk, van Veriabel t/m
Verschheid. <br/>
- (april) Op basis van het onder 1985 genoemde rapport komt een <i>Schematisch
overzicht van WNT-gegevens, tevens profiel van de beoogde databank van het WNT</i>
tot stand.

<br/>
      <br/>
   </div>
   <div class="helptext helptext-level2">
      <h2 class="helptext">1987</h2>

- (2 januari) Voltooiing van Deel XXIII, van Vr t/m Vuuster. <br/>
- (4 juni) Voltooiing van Deel XXII, Tweede Stuk, van Voorhouden t/m Voyant.

<br/>
      <br/>
   </div>
   <div class="helptext helptext-level2">
      <h2 class="helptext">1988</h2>

- (21 april) Voltooiing van Deel XX, Tweede Stuk, van Verschieden t/m
Verzworen. Met het verschijnen van dit deel wordt de letter V voltooid, waaraan
in de zomer van 1942 een begin werd gemaakt en waarvan de eerste aflevering
eerst in 1947 verscheen. In totaal omvat de letter V 135 afleveringen, die
bijna een kwart van het totaal van de tot 1988 gepubliceerde afleveringen
beslaan. <br/>
- (6 september) Het Comité van Ministers van de Nederlandse Taalunie besluit
dat het WNT via de Nederlandse Taalunie zal worden gefinancierd. <br/>
- (28 november) Viering van de voltooiing van de letter V (vgl. hierboven). Ter
gelegenheid daarvan wordt het boekje <i>Variaties op V</i> gepresenteerd, dat
toespraken van prof. dr. P.G.J. van Sterkenburg en lic. W. de Clerck bevat,
alsmede 21 bijdragen van WNT-medewerk(st)ers en een lijst van personen die aan
het V-traject meegewerkt hebben.

<br/>
      <br/>
   </div>
   <div class="helptext helptext-level2">
      <h2 class="helptext">1989</h2>

- De Minister van Onderwijs en Wetenschappen draagt per 1 januari het
auteursrecht van het WNT aan het INL over. <br/>
- Het Instituut voor Nederlandse Lexicologie wordt gelieerd aan de Universiteit
Leiden, die als koepelorganisatie gaat fungeren. <br/>
- (1 juni) Benoeming van A.M.F.J. Moerdijk en J.G. Kruyt tot resp. waarnemend
hoofdredacteur van het WNT en plaatsvervangend projectleider van het
Elektronisch WNT. <br/>
- (juli) De taalkundig assistenten van het WNT worden betrokken bij
codeerwerkzaamheden ten behoeve van het Elektronisch WNT. <br/>
- Een tweede Meerjarenplanning-WNT (vgl. 1980) komt tot stand. Deel van de
plannen is het zogenaamde Aanvullingenproject: na selectie uit het verzamelde
supplementmateriaal zal een aantal woorden dat nog niet in het WNT opgenomen
is, alsnog bewerkt en gepubliceerd worden. <br/>
- (29 november) Voltooiing van Deel XXIV, van Wee t/m Weel (II).

<br/>
      <br/>
   </div>
   <div class="helptext helptext-level2">
      <h2 class="helptext">1990</h2>

- Op grond van resultaten van vooronderzoek besluit het INL-bestuur tot de
vervaardiging van een Elektronisch WNT. <br/>
- (1 juni) Benoeming van A.M.F.J. Moerdijk en J.G. Kruyt tot resp.
hoofdredacteur van het WNT en projectleider van het Elektronisch WNT.

<br/>
      <br/>
   </div>
   <div class="helptext helptext-level2">
      <h2 class="helptext">1991</h2>

- (19 februari) De xerox-afdeling voltooit haar werkzaamheden ten behoeve van
het grafisch WNT en begint met de werkzaamheden ten behoeve van het
Aanvullingenproject. <br/>
- (voorjaar) Alle publicaties van het INL, inclusief de afleveringen van het
WNT, zullen voortaan verzorgd worden door Sdu Uitgeverij 's-Gravenhage. Daarmee
komt een eind aan de langdurige samenwerking met uitgeverij Martinus Nijhoff.
De eerste aflevering van het WNT waarop de naam van de nieuwe uitgever prijkt,
is aflevering 607 (Deel XXV, 16de afl.). <br/>
- (5 september) Voltooiing van Deel XXV, van Weelde t/m Wijbisschop.

<br/>
      <br/>
   </div>
   <div class="helptext helptext-level2">
      <h2 class="helptext">1992</h2>

- (15 september) Ter gelegenheid van het 25-jarig bestaan van het INL opent de
voorzitter van het Bestuur van de Stichting INL, prof. dr. A. Kinsbergen, een
tentoonstelling over het INL en zijn verschillende afdelingen. <br/>
- P.G.J. van Sterkenburg publiceert <i>Het Woordenboek der Nederlandsche Taal.
Portret van een Taalmonument</i>.

<br/>
      <br/>
   </div>
   <div class="helptext helptext-level2">
      <h2 class="helptext">1993</h2>

- (3 maart) Bij de Sdu Uitgeverij verschijnt een verkleinde fotografische
herdruk van het WNT (voorzover het gevorderd is, t.w. t/m Wijbisschop). Op 3
maart vindt in de Eerste Kamer der Staten-Generaal de presentatie plaats en
neemt Zijne Koninklijke Hoogheid Prins Willem-Alexander het eerste exemplaar in
ontvangst. De fotografische herdruk wordt in de wandeling `de pocket-editie'
genoemd. <br/>
- (7 april) Voltooiing van Deel XXVI, van Wijburger t/m Wrekend. <br/>
- De taalkundig assistenten van het WNT bereiken met hun
uitschrijfwerkzaamheden het einde van de letter Z en beginnen met de
werkzaamheden ten behoeve van het Aanvullingenproject.

<br/>
      <br/>
   </div>
   <div class="helptext helptext-level2">
      <h2 class="helptext">1994</h2>

- (28 november) Voltooiing van Deel XXVII, van Wreker (I) t/m Zicht (III). <br/>
- A. Moerdijk publiceert zijn <i>Handleiding bij het Woordenboek der
Nederlandsche Taal (WNT).</i>

      <br/>
      <br/>
   </div>
   <div class="helptext helptext-level2">
      <h2 class="helptext">1995</h2>

- (september) In samenwerking met AND Electronic Publishing B.V. uit Rotterdam
brengt het INL een cd-rom van het WNT (voorzover het gevorderd is, t.w. t/m
Wrekend) uit.

<br/>
      <br/>
   </div>
   <div class="helptext helptext-level2">
      <h2 class="helptext">1996</h2>

- (juli) In het kader van het zogenaamde Aanvullingenproject (vgl. 1989) vangt
de redactie aan met de bewerking van de aanvullingen op het WNT. <br/>
- De Delen XXVI (Wijburger t/m Wrekend) en XXVII (Wreker (I) t/m Zicht (III))
van de fotografische herdruk van het WNT verschijnen. <br/>
- (28 september) Het Nederlands Genootschap van Vertalers (NGV) kent zijn
oeuvreprijs, de Hiëronymus, toe aan het WNT. Op 28 september wordt de prijs in
Amsterdam in ontvangst genomen door de bestuursvoorzitter en de directeur van
het INL. <br/>
- (15 oktober) Voltooiing van Deel XXVIII, van Zichtbaar t/m Zugelen.

<br/>
      <br/>
   </div>
   <div class="helptext helptext-level2">
      <h2 class="helptext">1997</h2>

- (november) De laatste kopij van het WNT (van Zwijn (I) t/m Zythum) wordt
verzonden naar de drukker. Het hoofdwerk zal in totaal uit 686 afleveringen
bestaan.

<br/>
      <br/>
   </div>
   <div class="helptext helptext-level2">
      <h2 class="helptext">1998</h2>

- Voltooiing van Deel XXIX, van Zuid t/m Zythum. <br/>
- Vieringen van de voltooiing van het WNT. <br/>
- De werkzaamheden aan de Aanvullingen (publicatie verwacht in 2001) worden
voortgezet onder leiding van A. Moerdijk.

<br/>
      <br/>
   </div>
   <div class="helptext helptext-level2">
      <h2 class="helptext">1999</h2>

- Het project Voortgezet WNT start met de voorbereidingen voor een beperkte
revisie van het WNT op basis van het elektronische bestand. M.A. Mooijaart
wordt benoemd tot waarnemend hoofdredacteur. Het project zal duren tot en met
2010.

<br/>
      <br/>
   </div>
   <div class="helptext helptext-level2">
      <h2 class="helptext">2000</h2>

- AND Publishers te Rotterdam brengt, in samenwerking met het INL, de tweede
release uit van het WNT op cd-rom. Het bevat het volledige hoofdwerk van A tot
Zythum met het Supplementdeel op de A, alsmede het informatieve gedeelte bij
het laatst verschenen deel.

<br/>
      <br/>
   </div>
   <div class="helptext helptext-level2">
      <h2 class="helptext">2001</h2>

- Bij Sdu Uitgevers te 's Gravenhage verschijnen drie delen Aanvullingen, zowel
in het klassieke folioformaat als in pocketvorm.

<br/>
      <br/>
   </div>
   <div class="helptext helptext-level2">
      <h2 class="helptext">2003</h2>

- Bij Sdu Uitgevers te 's Gravenhage verschijnt de derde release van de cd-rom,
die het hele WNT bevat, inclusief de drie Aanvullingendelen.

<br/>
      <br/>
   </div>
   <div class="helptext helptext-level2">
      <h2 class="helptext">2007</h2>

 - (26 januari) Bij het afscheid van prof. dr. P.G.J. van Sterkenburg als directeur
van het INL wordt de eerste module van het WNT online gepresenteerd.
<br/>
      <br/>


¹ Uit: R. Tempelaars, Enige belangrijke data omtrent het WNT. In 1998
verschenen in het Voorwerk van het laatste deel van het WNT p. XLIV-LIII, vanaf
1998 gewijzigd en aangevuld door M.A. Mooijaart.
<br/>
	  </div>
</div>

